(1)
gurau goṣṭhe goṣṭhālayiṣu sujane bhūsura-gaṇe
sva-mantre śrī-nāmni vraja-nava-yuva-dvandva-śaraṇe
sadā dambham- hitvā kuru ratim apūrvām atitarāḿ
aye svāntardhātas" caṭubhir abhiyāce dhṛta-padaḥ

(2)
na dharmam- nādharmam- śruti-gaṇa-niruktam- kila kuru
vraje rādhā-kṛṣṇa-pracura-paricaryām iha tanuḥ
śacī-sūnum- nandīśvara-pati-sutatve guru-varaḿ
mukunda-preṣṭhatve smara padam ajasram- nanu manaḥ
 
(3)
yadīccher āvāsam- vraja-bhuvi sa-rāgam- prati-janur
yuva-dvandvam- tā cet paricaritum ārād abhilaṣe
svarūpam- śrī-rūpam- sa-gaṇam iha tasyāgrajam api
sphuṭam- premṇā nityam- smara nama tadā tvam- śṛṇu manaḥ 

(4)
asad-vārtā-veṣyā visṛja mati-sarvasva-haraṇīḥ
kathā mukti-vyāghryā na śṛṇu kila sarvātma-gilaṇīḥ
api tyaktvā lakṣmī-pati-ratim ito vyoma-nayanīḿ
vraje rādhā-kṛṣṇau sva-rati-maṇi-dau tvam- bhaja manaḥ
 
(5)
asā-ceṣṭā-kaṣṭa-prada-vikaṭa-pāśālibhir iha
prakāmam- kāmādi-prakaṭa-pathapāti-vyatikaraiḥ
gale baddhvā hanye 'ham iti bakabhid vartmapa-gaṇe
kuru tvam- phutkārān avati sa yathā tvam- mana itaḥ
 
(6)
are cetaḥ prodyat-kapaṭa-kuṭi-nāṭi-bhara-khara-
kṣaran-mūtre snātvā dahasi katham ātmānam api mām
sadā tvam- gāndharvā-giridhari-pada-prema-vilasat-
sudhāmbhodhau snātvā svam api nitarām- mām- ca sukhaya
 
(7)
pratiṣṭhāśā dhṛṣṭā svapaca-ramaṇī me hṛdi naṭet
katham- sādhu-premā spṛśati śucir etan nanu manaḥ
sadā tvam- sevasva prabhu-dayita-sāmantam atulaḿ
yathā tām- niṣkāsya tvaritam iha tam- veṣayati saḥ
 
(8)
yathā duṣṭatvam- me darayati śaṭhasyāpi kṛpayā
yathā mahyam- premāmṛtam api dadāty ujjvalam asau
yathā śrī-gāndharvā-bhajana-vidhaye prerayati māḿ
tathā goṣṭhe kākvā giridharam iha tvam- bhaja manaḥ
 
(9)
mad-īśā-nāthatve vraja-vipina-candram- vraja-vane-
śvarīm- tan-nāthatve tad-atula-sakhītve tu lalitām
viśākhām- śikṣālī-vitaraṇa-gurutve priya-saro-
girindrau tat-prekṣā-lalita-rati-datve smara manaḥ
 
(10)
ratim- gaurī-līle api tapati saundarya-kiraṇaiḥ
śacī-lakṣmī-satyāḥ paribhavati saubhāgya-balanaiḥ
vaśī-kārais" candrāvalī-mukha-navīna-vraja-satīḥ
kṣipaty ārād yā tam- hari-dayita-rādhām- bhaja manaḥ
 
(11)
samam- śrī-rūpeṇa smara-vivaśa-rādhā-giribhṛtor
vraje sākṣāt-sevā-labhana-vidhaye tad-gaṇa-yujoḥ
tad-ijyākhyā-dhyāna-śravaṇa-nati-pañcāmṛtam idaḿ
dhayan nityā govardhanam anudinam- tvam- bhaja manaḥ
 
(12)
manaḥ-śikṣā-daikādaśaka-varam etam- madhurayā
girā gāyaty uccaiḥ samadhi-gata-sarvārtha-tati yaḥ
sa-yūthaḥ śrī-rūpānuga iha bhavan gokula-vane
jano rādhā-kṛṣṇātula-bhajana-ratnam- sa labhate