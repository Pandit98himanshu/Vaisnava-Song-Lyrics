(1)
nija-pati-bhuja-daṇḍac-chatra-bhāvaḿ prapadya
pratihata-mada-dhṛṣṭoddaṇḍa-devendra-garva
atula-pṛthula-śaila-śreṇi-bhūpa priyaḿ me
nija-nikaṭa-nivāsaḿ dehi govardhana tvam
 
(2)
pramada-madana-līlāḥ kandare kandare t
racayati nava-yūnor dvandvam asminn amandam
iti kila kalanārthaḿ lagnakas tad-dvayor me
nija-nikaṭa-nivāsaḿ dehi govardhana tvam
 
(3)
anupama-maṇi-vedī-ratna-siḿhāsanorvī-
ruha-jhara-dara-sānu-droṇi-sańgheṣu rańgaiḥ
saha bala-sakhibhiḥ sańkhelayan sva-priyaḿ me
nija-nikaṭa-nivāsaḿ dehi govardhana tvam
 
(4)
rasa-nidhi-nava-yūnoḥ sākṣiṇīḿ dāna-keler
dyuti-parimala-viddhaḿ śyāma-vediḿ prakaṣya
rasika-vara-kulānāḿ modam āsphālayan me
nija-nikaṭa-nivāsaḿ dehi govardhana tvam
 
(5)
hari-dayitam apūrvaḿ rādhikā-kuṇḍam ātma-
priya-sakham iha kaṇṭhe narmaṇālińgya guptaḥ
nava-yuva-yuga-khelās tatra paśyan raho me
nija-nikaṭa-nivāsaḿ dehi govardhana tvam
 
(6)
sthala-jala-tala-śaṣpair bhūruha-chāyayā ca
pratipadam anukālaḿ hanta samvardhayan gāḥ
tri-jagati nija-gotraḿ sārthakaḿ khyāpayan me
nija-nikaṭa-nivāsaḿ dehi govardhana tvam
 
(7)
surapati-kṛta-dīrgha-drohato goṣṭha-rakṣāḿ
tava nava-gṛha-rūpasyāntare kurvataiva
agha-baka-ripuṇoccair datta-māna drutaḿ me
nija-nikaṭa-nivāsaḿ dehi govardhana tvam
 
(8)
giri-nṛpa-hari-dāsa-śreṇi-varyeti-nāmā-
mṛtam idam uditaḿ śrī-rādhikā-vaktra-candrāt
vraja-nava-tilakatve klpta-vedaiḥ sphuṭaḿ me
nija-nikaṭa-nivāsaḿ dehi govardhana tvam
 
(9)
nija-jana-yuta-rādhā-kṛṣṇa-maitrī-rasākta-
vraja-nara-paśu-pakṣi-vrāta-saukhyaika-dātaḥ
agaṇita-karuṇatvān maḿ urī-kṛtya tāntaḿ
nija-nikaṭa-nivāsaḿ dehi govardhana tvam
 
(10)
nirupadhi-karuṇena śrī-śacīnandanena
tvayi kapaṭi-śaṭho 'pi tvat-priyenārpito 'smi
iti khalu mama yogyāyogyatāḿ mām agṛhṇan
nija-nikaṭa-nivāsaḿ dehi govardhana tvam
 
(11)
rasada-daśakam asya śrīla-govardhanasya
kṣitidhara-kula-bhartur yaḥ prayatnād adhīte
sa sapadi sukhade 'smin vāsam āsādya sākṣāc
chubada-yugala-sevā-ratnam āpnoti tūrṇam