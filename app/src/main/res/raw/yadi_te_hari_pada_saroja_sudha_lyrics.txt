(1)
yadi te hari-pāda-saroja-sudhā-
rasa-pāna-paraḿ hṛdayaḿ satatam
parihṛtya gṛhaḿ kali-bhāva-mayaḿ
bhaja godruma-kānana-kuñja-vidhum
 
(2) 
dhana-yauvana-jīvana-rājya-sukhaḿ
nahi nityam anukṣaṇa-nāśa-param
tyaja grāmya-kathā-sakalaḿ viphalaḿ
bhaja godruma-kānana-kuñja-vidhum
 
(3) 
ramaṇī-jana-sańga-sukhaḿ ca sakhe
carame bhayadaḿ puruṣārtha-haram
hari-nāma-sudhā-rasa-matta-matir
bhaja godruma-kānana-kuñja-vidhum
 
(4) 
jaḍa-kāvya-raso nahi kāvya-rasaḥ
kali-pāvana-gaura-raso hi rasaḥ
alam any-kathādy-anuśīlanayā
bhaja godruma-kānana-kuñja-vidhum
 
(5) 
vṛṣabhānu-sutānvita-vāma-tanuḿ
yamunā-taṭa-nāgara-nanda-sutam
muralī-kala-gīta-vinoda-paraḿ
bhaja godruma-kānana-kuñja-vidhum
 
(6) 
hari-kīrtana-madhyagataḿ svajanaiḥ
pariveṣṭita-jāmbunadābha-hariḿ
nija-gauḍa-janaika-kṛpā-jaladhiḿ
bhaja godruma-kānana-kuñja-vidhum
 
(7)
girirāja-sutā-parivīta-gṛhaḿ
nava-khaṇḍa-patiḿ yati-citta-haram
sura-sańgha-nutaḿ priyayā sahitaḿ
bhaja godruma-kānana-kuñja-vidhum
 
(8)
kali-kukkura-mudgara-bhāva-dharaḿ
hari-nāma-mahauṣadha-dāna-param
patitārta-dayārdra-sumūrti-dharaḿ
bhaja godruma-kānana-kuñja-vidhum
 
(9) 
ripu-bāndhava-bheda-vihīna-dayā
yad abhīkṣṇam udeti mukhābja-tatau
tam akṛṣṇam iha vraja-rāja-sutaḿ
bhaja godruma-kānana-kuñja-vidhum
 
(10) 
iha copaniṣat-parigīta-vibhur
dvija-rāja-sutaḥ purṭābha-hariḥ
nija-dhāmani khelati bandhu-yuto
bhaja godruma-kānana-kuñja-vidhum
 
(11)
avatāra-varaḿ paripūrṇa-phalaḿ
para-tattvam ihātma-vilāsa-mayam
vraja-dhāma-rasāmbudhi-gupta-rasaḿ
bhaja godruma-kānana-kuñja-vidhum
 
(12)
śruti-varṇa-dhanādi na yasya kṛpā-
janane balavad-bhajanena vinā
tam ahaituka-bhāva-pathā hi sakhe
bhaja godruma-kānana-kuñja-vidhum
 
(13) 
api nakra-gatau hrada-madhya-gataḿ
kam amocayad ārta-janaḿ tam ajam
avicintya-balaḿ śiva-kalpa-taruḿ
bhaja godruma-kānana-kuñja-vidhum
 
(14) 
surabhīndra-tapaḥ-parituṣṭa-mano
vara-varṇa-dharo harir āvirabhūt
tam ajasra-sukhaḿ muni-dhairya-haraḿ
bhaja godruma-kānana-kuñja-vidhum
 
(15) 
abhilāṣa-cayaḿ tad abheda-dhiyam
aśubhaḿ ca śubhaḿ ca tyaja sarvam idam
anukūlatayā priya-sevanayā
bhaja godruma-kānana-kuñja-vidhum
 
(16)
hari-sevaka-sevana-dharma-paro
hari-nāma-rasāmṛta-pāna-rataḥ
nati-dainya-dayā-paramāna-yuto
bhaja godruma-kānana-kuñja-vidhu
 
(17) 
vada yādava mādhava kṛṣṇa hare
vada rāma janārdana keśava he
vṛṣabhānu-sutā-priyanātha sadā
bhaja godruma-kānana-kuñja-vidhum
 
(18)
vada yāmuna-tīra-vanādri-pate
vada gokula-kānana-puñja-rave
vada rāsa-rasāyana gaura-hare
bhaja godruma-kānana-kuñja-vidhum
 
(19) 
cala gaura-vanaḿ nava-khaṇḍamayaḿ
paṭha gaurahareś caritāṇi mudā
luṭha gaura-padāńkita-gāńga-taṭaḿ
bhaja godruma-kānana-kuñja-vidhum
 
(20)
smara gaura-gadādhara-keli-kalāḿ
bhava gaura-gadādhara-pakṣa-caraḥ
śrṇu gaura-gadādhara-cāru-kathāḿ
bhaja godruma-kānana-kuñja-vidhum