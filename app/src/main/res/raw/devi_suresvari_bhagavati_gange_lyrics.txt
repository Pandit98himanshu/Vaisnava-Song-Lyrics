(1)
devi sureśvari bhagavati gańge
tribhuvana-tāriṇi tarala tarańge
śańkara-mauli-vihāriṇi vimale
mama matir āstāḿ tava pada-kamale
 
(2)
bhāgirathi sukha-dāyini mātas
tava jala-mahimā nigame khyātaḥ
nāhaḿ jāne tava mahimānaḿ
pāhi kṛpāmayi mām ajnānam
 
(3)
hari-pada-pādya-tarańgiṇi gańge
hima-vidhu-muktā-dhavala-tarańge
dūrīkuru mama duṣkṛti-bhāraḿ
kuru kṛpayā bhava-sāgara-pāram
 
(4)
tava jalam amalaḿ yena nipītaḿ
parama-padaḿ khalu tena gṛhītam
mātar gańge tvayi yo bhaktaḥ
kila taḿ draṣṭuḿ na yamaḥ śaktaḥ
 
(5)
patitoddhāriṇi jāhnavi gańge
khaṇḍita-giri-vara-maṇḍita-bhańge
bhīṣma janani he muni-vara-kanye
patita-nivāriṇi tribhuvana-dhanye
 
(6)
kalpa-latām iva phaladām loke
praṇamati yas tvāḿ na patati śoke
pārāvāra-vihāriṇi gańge
vimukha-vanitā-kṛta-taralāpāńge
 
(7)
tava cen mātaḥ srotaḥ-snātaḥ
punar api jaṭhare so’pi na jātaḥ
naraka-nivāriṇi jāhnavi gańge
kaluṣa-vināśini mahimottuńge
 
(8)
punar asad-ańge puṇya-tarańge
jaya jaya jāhnavi karuṇāpāńge
indra-mukuṭa-maṇi-rājita-caraṇe
sukhade śubhade bhṛtya-śaraṇye
 
(9)
rogaḿ śokaḿ tāpaḿ pāpaḿ
hara me bhagavati kumati-kalāpam
tribhuvana-sāre vasudhāhāre
tvam asi gatir mama khalu saḿsāre
 
(10)
alakānande paramānande
kuru karuṇāmayi kātara-vandye
tava taṭa-nikaṭe yasya nivāsaḥ
khalu vaikuṇṭhe tasya nivāsaḥ
 
(11)
varam iha nīre kamaṭho mīnaḥ
kiḿ vā tīre śaraṭaḥ kṣīṇaḥ
athavā śvapaco malino dīnaḥ
tava na hi dūre nṛpatiḥ kulīnaḥ
 
(12)
bho bhuvaneśvari puṇye dhanye
devi dravamayi muni-vara-kanye
gańgā-stavam imam amalaḿ nityaḿ
paṭhati naro yaḥ sa jayati satyam
 
(13)
yeṣāḿ hṛdaye gańgā bhaktis
teṣāḿ bhavati sadā sukha-muktiḥ
madhura-manohara-pajjhaṭikābhiḥ
paramānanda-kalita-lalitābhiḥ
 
(14)
gańgā-stotram idaḿ bhava-sāraḿ
vāñchitaphaladam vimalaḿ sāram
śańkara-sevaka-śańkara-racitaḿ
paṭhati ca vinayīdam iti samāptam