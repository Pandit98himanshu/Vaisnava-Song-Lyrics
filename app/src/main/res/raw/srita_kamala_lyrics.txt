(1)
śrita-kamalā-kuca-maṇḍala dhṛta-kuṇḍala e
kalita-lalita-vana-māla jaya jaya deva hare
 
(2)
dina-maṇi-maṇḍala-maṇḍana bhava-khaṇḍana e
muni-jana-mānasa-haḿsa jaya jaya deva hare
 
(3)
kāliya-viṣa-dhara-gañjana jana-rañjana e
yadukula-nalina-dineśa jaya jaya deva hare

(4)
madhu-mura-naraka-vināśana  garuḍāsana e
sura-kula-keli-nidāna jaya jaya deva hare
 
(5)
amala-kamala-dala-locana  bhava-mocana e
tribhuvana-bhuvana-nidhāna jaya jaya deva hare

(6)
janaka-sutā-kṛta-bhūṣaṇa jita-dūṣaṇa e
samara-śamita-daśa-kaṇṭha jaya jaya deva hare
 
(7)
abhinava-jala-dhara-sundara dhṛta-mandara e
śrī-mukha-candra-cakora jaya jaya deva hare
 
(8)
tava caraṇaḿ praṇatā vayam iti bhāvaya e
kuru kuśalaḿ praṇateṣu jaya jaya deva hare
 
(9)
śrī-jayadeva-kaver idaḿ kurute mudam e
mańgalam ujjvala-gītaḿ jaya jaya deva hare