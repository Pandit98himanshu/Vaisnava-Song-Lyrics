(1)
(kṛṣṇa) deva! bhavantaḿ vande
man-mānasa-madhukaram arpaya nija-pada-pańkaja-makarande
 
(2)
yadyapi samādhiṣu vidhir api paśyati na tava nakhāgra-marīcim
idam icchāmi niśamya tavācyuta! tad api kṛpādbhuta-vīcim
 
(3)
bhaktir udañcati yadyapi mādhava! na tvayi mama tila-mātrī
parameśvaratā tad api tavādhika-durghaṭa-ghaṭana-vidhātrī
 
(4)
ayam avilolatayādya sanātana! kalitādbhuta-rasa-bhāram
nivasatu nityam ihāmṛta-nindini-vindan madhurima-sāram